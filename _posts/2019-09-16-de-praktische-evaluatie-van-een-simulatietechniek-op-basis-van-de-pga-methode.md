---
id: 3047948
title: 'De praktische evaluatie van een simulatietechniek op basis van de PGA methode'
date: '2019-09-16T14:36:57+00:00'
author: 'Ben Roelens'
layout: post
guid: 'http://www.mis.ugent.be/?p=3047948'
permalink: /de-praktische-evaluatie-van-een-simulatietechniek-op-basis-van-de-pga-methode/
categories:
    - 'Proposals Ben Roelens'
---

**Wie:** 1-2 studenten (duomasterproef mogelijk)

• Master Handelsingenieur  
• Master in de Bedrijfseconomie

**Promotor / begeleider:** dr. Ben Roelens – Ben.Roelens@UGent.be

**Beschrijving/Probleemstelling:**  
De PGA (Process-Goal Alignment) methode werd recent ontwikkeld om strategische afstemming te realiseren in de bedrijfsarchitectuur (Roelens et al., 2019). Hiervoor maakt de methode gebruik van een modelleertaal die de waardecreatie in kaart brengt doorheen een hiërarchie van elementen, die afkomstig zijn uit zowel het strategisch, structureel, als procedureel perspectief binnen de bedrijfsarchitectuur. Daarnaast laat de modelleertaal toe om prioritisatie en performance measurement uit te voeren voor elk van de elementen. Door het gebruik van kleurencodes voor deze aspecten resulteert dit in de zogenaamde business architecture heat maps (zie figuur 1).

<figure class="wp-block-image">![](http://www.mis.ugent.be/wp-content/uploads/2019/09/BA-heat-map.png)<figcaption> Figuur 1: voorbeeld van een business architecture heat map </figcaption></figure>In aanvullend onderzoek (Roelens &amp; Poels, 2017; Tierens, 2019) werd de PGA methode uitgebreid met technieken voor data-analyse, die het mogelijk maken op de uitkomst van mogelijke strategische beslissingen te evalueren. Deze uitbreiding was noodzakelijk aangezien het oorspronkelijke performance measurement binnen PGA enkel gebaseerd is op de huidige bedrijfsprestaties. Hierdoor was de methode niet in staat om de uitkomst van mogelijke verbeteringen te voorspellen, wat een belangrijke tekortkoming is.

Meer specifiek werd de PGA methode uitgebreid met een discrete-event simulatietechniek. Dit houdt in dat de huidige representatie van de bedrijfsarchitectuur (zie figuur 1) gekoppeld wordt aan een discrete-event simulatiemodel, dat gebaseerd is op de petri-net theorie. Dit model werd geïllustreerd door het toe te passen op een bestaand casevoorbeeld, geïmplementeerd in de CPN software tool (Westergaard and Kristensen, 2009).

**Methode/Doelstelling:**

De bedoeling van deze masterproef is om de ontwikkelde simulatietechniek te evalueren in een praktische bedrijfscontext. Dit betekent dat er, vanuit de wetenschappelijke literatuur over (proces)simulatie, ontwerpdoelstellingen geïdentificeerd moeten worden, die na de toepassing van de techniek in de praktijk worden geëvalueerd. Het is belangrijk om te weten dat de student verantwoordelijk is om een geschikte bedrijfscontext te zoeken, waarin de methode kan toegepast en geëvalueerd worden.

**Enkele relevante bronnen:**

- Roelens, B., Steenacker, W., Poels, G. (2019). Realizing Strategic Fit with Business Architecture Heat Maps. Software &amp; Systems Modeling 18 (1), 631-662.
- Roelens, B., Poels, G. (2017). The Design of a Modeling Technique to Analyze the Impact of Process Simulation throughout the Business Architecture. In: Pergl, R., et al. (eds.) EOMAS ’17. LNBIP, vol. 331, pp. 37-52. Springer International Publishing (2017)
- Tierens, L. (2019). The evaluation of possible strategic decisions through the development of a simulation model within the business architecture. Ghent University, Ghent, Belgium -&gt; te verkrijgen via de begeleider
- Westergaard M and Kristensen L (2009). The Access/CPN Framework: A Tool for Interacting with the CPN Tools Simulator. In Petri Nets ’09. Franceschinis G and Wolf K (eds.), LNCS, vol. 5606, pp.313-22, Springer, Heidelberg