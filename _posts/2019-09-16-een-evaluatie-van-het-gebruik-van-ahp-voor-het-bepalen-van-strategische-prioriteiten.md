---
id: 3047953
title: 'Een evaluatie van het gebruik van AHP voor het bepalen van strategische prioriteiten'
date: '2019-09-16T15:22:47+00:00'
author: 'Ben Roelens'
layout: post
guid: 'http://www.mis.ugent.be/?p=3047953'
permalink: /een-evaluatie-van-het-gebruik-van-ahp-voor-het-bepalen-van-strategische-prioriteiten/
categories:
    - 'Master Dissertation Proposals'
    - 'Proposals Ben Roelens'
---

**Wie: 1of 2 studenten**

• Master Handelsingenieur  
• Master in de Bedrijfseconomie

**Promotor / begeleider:** dr. Ben Roelens – Ben.Roelens@UGent.be

**Beschrijving/Probleemstelling:**

Binnen de academische literatuur zijn verschillende methodes voorhanden voor het bepalen prioriteiten ter ondersteuning van complexe beslissingen. Een van deze methodes is het Analytic Hierarchy Process (Saaty, 1990), dat gebaseerd is op het uitvoeren van paarsgewijze vergelijkingen voor het bepalen van de prioriteit van een criterium. Kort samengevat, moeten volgende stappen worden uitgevoerd:

1\. Het bepalen van de relevante criteria

<figure class="wp-block-image">![](http://www.mis.ugent.be/wp-content/uploads/2019/09/AHP1.png)</figure>2\. Het paarsgewijs vergelijken van de verschillende criteria op een schaal gaande van 1 (bvb. prijs en kwaliteit hebben gelijk belang) tot 9 (bvb. Prijs heeft een extreem belang ten opzichte van kwaliteit)

3\. Het bepalen van de relatieve aandelen. Ingeval in punt 2 een waarde 4 genomen werd zullen deze er als volgt uitzien:

<figure class="wp-block-image">![](http://www.mis.ugent.be/wp-content/uploads/2019/09/AHP2.png)</figure>Hoewel het paarsgewijs vergelijken van de criteria veelvuldig werd onderzocht in de academische literatuur (Franeka and Krestaa, 2014), komt er vanuit de praktijk vaak (terechte) kritiek op deze stap. Het is immers zo dat de complexiteit van deze taak zeer snel toeneemt naarmate er meer criteria vergeleken moeten worden. Bovendien blijkt ook de consistentie tussen de verschillende vergelijkingen moeilijk te handhaven in dat geval (Opydo, 2016).

**Methode/Doelstelling:**

De bedoeling van deze masterproef is om na te gaan waar de sterktes en zwaktes liggen van de AHP techniek. Bovendien zouden de geïdentificeerde zwaktes moeten aangepakt worden door mechanismes de robuustheid van de methode vergroten. Deze voorstellen kunnen getest worden door het gebruik van (protocol)experimenten waarbij de oorspronkelijke AHP techniek vergeleken wordt met de voorgestelde aanpassingen. Dit zou moeten leiden tot een meer praktisch ondersteunde versie van het AHP.

**Enkele relevante bronnen:**

- Saaty, T. (1990). “How to Make a Decision: The Analytic Hierarchy Process.” European Journal of Operational Research 48(1): 9-26.
- Franeka, J. and A. Krestaa (2014). “Judgment scales and consistency measure in AHP.” Procedia Economics and Finance 12: 164-173.
- Opydo, D. (2016). “When (Not) to Use Pairwise Comparisons in Analytic Hierarchy Process.” from http://blog.transparentchoice.com/analytic-hierarchy-process/when-not-to-use-pairwise-comparisons-in-ahp.